<section class="faq-area ptb-100">
    <div class="container">
        <div class="section-title">
            <h2>Sık Sorulan Sorular</h2>
            Lorem ipsum dolor sit amet, consectetur adipiscing elit, sed do
                eiusmod tempor incididunt ut labore et dolore magna aliqua.<br>
        </div>
        <div class="faq-accordion-content">
            <ul class="accordion">
                <li class="accordion-item">
                    <a class="accordion-title active" href="javascript:void(0)">
                        <i class="flaticon-plus"></i>
                        Yolda arabanın hayvana vurarak kaçtığını gördüm? Ne
                        yapmalıyım?
                    </a>
                    <p class="accordion-content show">
                         5199 sayılı Hayvanları Koruma Kanununun 21. maddesinde;
                            bir hayvana çarpan ve ona zarar veren sürücünün, onu en
                            yakın veteriner hekim ya da tedavi ünitesine götürmek
                            veya götürülmesini sağlamak zorunda olduğu
                            düzenlenmiştir. Bu zorunluluğa aykırı davranılması
                            halinde bu kişilere idari para cezası verilmektedir. Bu
                            kişiler hakkında İl Tarım ve Orman Müdürlüğüne ve
                            savcılığa şikayette bulunabilirsiniz. <br>
                            Ayrıca Türk Ceza Kanununun 180. Maddesi kapsamında
                            Trafik Güvenliğini Taksirle Tehlikeye Sokmak suçundan ve
                            özellikle arabanın vurduğu hayvan, beslediğiniz bir
                            hayvan ise sahibi olduğunuzdan bahis ile Türk Ceza
                            Kanunu 151/2 kapsamında mala zarar verme suçundan
                            şikayetçi olabilirsiniz.
                    </p>
                </li>
                <li class="accordion-item">
                    <a class="accordion-title" href="javascript:void(0)">
                        <i class="flaticon-plus"></i>

                        Yaralı hayvanları bildirdiğimizde yerel belediye, büyükşehir
                        belediye ve Orman Müdürlüğü arasında kalıyoruz; bir bildirme
                        sıralaması var mı?
                    </a>
                    <p class="accordion-content">
                        Sahipsiz veya güçten düşmüş hayvanların toplatılması,
                            kısırlaştırılması, aşılanması, gerekli tıbbî
                            bakımlarının yapılması ve işaretlenmesi, alındığı yere
                            geri bırakılması görev ve yükümlülüğü belediyelere
                            aittir. Bu kapsamda tüm belediyeler, kendi sınırları
                            içindeki hayvanların tedavisini, gerekli bakım ve
                            aşılarını yaptıktan sonra öncelikle bu hayvanların
                            alındıkları ortama bırakmak zorundadır. Büyükşehir
                            belediyesi de kendi sınırlarındaki hayvanlardan
                            sorumludur. Çoğunlukla büyükşehir belediyeleri, yerel
                            belediyeler ile koordineli olarak çalışmaktadır. Bu
                            sebeple yaralı hayvanı bulduğunuz yerel belediyeye ya da
                            büyükşehir belediyesine bildirebilirsiniz.<br>
                    </p>
                </li>

                <li class="accordion-item">
                    <a class="accordion-title" href="javascript:void(0)">
                        <i class="flaticon-plus"></i>

                        Site içinde hayvan beslememe izin vermiyorlar; haklarım
                        nelerdir?
                    </a>
                    <p class="accordion-content">
                        5199 sayılı Hayvanları Koruma Kanunu’nun 3. maddesinde
                            hayvanların yaşama ortamı tanımlanmıştır. Bu tanıma
                            göre; bir hayvanın veya hayvan topluluğunun doğal olarak
                            yaşadığı yer, yaşama ortamıdır. Burada artık özel
                            mülkiyet – kamusal alan ayrımı yapılmaksızın hayvanların
                            içgüdüsel olarak bulunduğu, yaşamını sürdürdüğü her yer
                            onların doğal yaşama ortamıdır. Aynı Kanunu’nun 4.
                            Maddesinde ise hayvanların korunmasına ve rahat
                            yaşamalarına ilişkin temel ilkeler düzenlenmiştir. Buna
                            göre; bütün hayvanlar eşit doğar ve yaşama hakkına
                            sahiptir. Sahipsiz hayvanların da sahipli hayvanlar gibi
                            yaşamları desteklenmelidir. Hayvanların korunması,
                            gözetilmesi, bakımı ve kötü muamelelerden uzak tutulması
                            için gerekli önlemler alınmalıdır.  <br>
                        1.maddesinde ise “Hayvanlara kasıtlı olarak kötü
                                davranmak, acımasız ve zalimce işlem yapmak, dövmek,
                                aç ve susuz bırakmak, aşırı soğuğa ve sıcağa maruz
                                bırakmak, bakımlarını ihmal etmek, fiziksel ve
                                psikolojik acı çektirmek.” ise yasaklı hallerdendir.<br>
                        Bu yasal düzenlemeler karşısında, bütün hayvanların yaşam
                            ve yaşama özgürlüklerinin korunması onlar için bir hak
                            ve insanlar için de aynı zamanda yükümlülüktür.
                            Unutulmamalı ki, kendimize yaşam alanı inşa etmek için
                            oluşturduğumuz betonarme yapılarla, hayvanların doğal
                            yaşam alanları ellerinden alınmıştır. Bu çerçevede, site
                            içerisindeki hayvanları beslemenize karşı çıkan site
                            yönetimine ve kişilere karşı bu hususları hatırlatan bir
                            uyarı yazısı gönderebilirsiniz. Hatta bu uyarı yazınıza;
                            site içerisinde yönetimden ve/veya site sakinlerinden
                            kaynaklanan sorunlar, yönetim planına veya imar planına
                            aykırı yapılanmalar, kullanımlar bulunması halinde bu
                            tespitlerin de yapılarak, yasal bir hak olan şikayet
                            yolu ile ilgili kurumlara bildirileceği ve
                            aykırılıkların giderilmesi için dava açılabileceği
                            hatırlatmasının da eklenmesi, bu kişilerin geri adım
                            atmasını sağlayabilecek oldukça etkili bir yoldur.<br>
                        5199 sayılı Hayvanları Koruma Kanunu’na aykırı
                            davrananların uyarılması, para cezası ile
                            cezalandırılması için yaşadığınız ildeki İl Tarım ve
                            Orman Müdürlüğü’ne(5199 Sayılı Kanun kapsamında ilke
                            düzenlemesine ve yasaklı hallere uyulmadığı gerekçesi
                            ile) ve savcılıklara(Türk Ceza Kanunu’nun 123.
                            maddesinde düzenlenen kişilerin huzur ve sükununu bozma
                            suçu kapsamında) şikayette bulunabilirsiniz. Ancak
                            etkili bir şikayet için; şikayet dilekçesi verdim,
                            üzerime düşeni yaptım rehavetine kapılmamalı ve şikayet
                            dilekçenizin akıbetini sürekli takip etmeniz
                            gerekmektedir.
                    </p>
                </li>
                <li class="accordion-item">
                    <a class="accordion-title" href="javascript:void(0)">
                        <i class="flaticon-plus"></i>

                        Şiddete, işkenceye maruz kalmış hayvanları polise mi
                        belediyeye mi bildirmeliyim?
                    </a>
                    <p class="accordion-content">

                        Şiddete, işkenceye maruz kalmış, tecavüze uğramış
                            hayvan gördüğünüzde bunları belediyeye
                            bildirebilirsiniz. Belediyelerin veterinerlik
                            hizmetleri bu hayvanların tedavi, bakımı ve
                            rehabilitesini yapmakla görevlidir.<br>



                        5199 sayılı Hayvanları Koruma Kanunu’nun 14.
                            maddesinde hayvanlara kasıtlı olarak kötü davranmak,
                            acımasız ve zalimce işlem yapmak, dövmek, aç ve
                            susuz bırakmak, aşırı soğuğa ve sıcağa maruz
                            bırakmak, bakımlarını ihmal etmek, fiziksel ve
                            psikolojik acı çektirmek, hayvanlarla cinsel
                            ilişkide bulunmak, işkence yapmak açık bir şekilde
                            yasaklanmıştır. Hayvanlara kötü muamelede bulunan bu
                            şahısları, hayvanların korunması için gerekli
                            önlemleri almakla yükümlü İl Tarım ve Orman
                            Müdürlüklerine şikayet edilebilir. Bu sayede bu
                            hayvanları inciten, canlarını yakan bu kişilerin
                            kanuna aykırı hareketleri sebebiyle idari para
                            cezası verilmesini, bu kişilerin elinde bulunan
                            hayvanlara el konulmasını da sağlayabilirsiniz.<br>
                        Aynı zamanda maruz kalınan bu davranışların, Türk
                            Ceza Kanunu’nda suç olarak karşılığının da bulunması
                            mümkündür. Örnek vermek gerekirse, sahipli bir
                            hayvana zarar verilmesi halinde Türk Ceza Kanunu’nun
                            151/2. maddesindeki mala zarar verme suçunu, hayvana
                            tecavüz edilmesi halinde 225. maddesindeki hayasızca
                            hareketler ile 226. maddesindeki müstehcenlik,
                            hayvanların zehirlenmesi halinde 181. maddedeki
                            çevrenin kasten kirletilmesi ile 182. maddedeki
                            çevrenin taksirle kirletilmesi, hayvanların ateşli
                            silahla vurulması halinde 170. Maddedeki genel
                            güvenliğin kasten tehlikeye sokulması, hayvanın
                            aracın arkasına bağlanarak trafikte sürüklenmesi
                            halinde 179. maddedeki trafik güvenliğini tehlikeye
                            sokma suçlarında karşılığını bulabilir. Önemle
                            belirtelim ki; yukarıdaki fiillere maruz kalan
                            hayvan sizin karneli hayvanınız yahut da bir
                            kurumdan sahiplendiğiniz hayvan değilse ancak
                            sokakta sizin beslemesini ve bakımını üstlendiğiniz
                            bir hayvan ise bu hayvanın da Türk ceza Kanunu
                            kapsamında sahipli hayvan statüsünde
                            değerlendirileceğini ve bu hayvanın sahipli hayvan
                            olduğundan bahis ile TCK 151/2 kapsamında mala zarar
                            vermekten suç duyurusunda bulunabileceğinizi
                            unutmayın.<br>



                        Bu sebeple şiddet, işkence, tecavüz vb. davranışlara
                            maruz kalan hayvanların polise bildirilmesi,
                            savcılığa suç duyurusunda bulunulması bu fiilleri
                            gerçekleştiren kişilerin idari para cezasından daha
                            ağır cezalarla karşılaşmasını sağlayacaktır. Bu
                            hallerde şikayet dilekçenizi ve takibini kalabalık
                            gruplarla, farklı kurumlarla birlikte yapmanızda
                            fayda olacaktır.
                    </p>
                </li>

                <li class="accordion-item">
                    <a class="accordion-title" href="javascript:void(0)">
                        <i class="flaticon-plus"></i>

                        pet shoplarda satılmak üzere sergilenen hayvanlar için
                        haklarımız nelerdir? Evcil hayvanları bu şekilde satmak
                        yasal mı?
                    </a>
                    <p class="accordion-content">

                        Ev ve süs hayvanlarının satışının yapılabileceği
                            kanunla düzenlenmiştir. Ev Ve Süs Hayvanlarının
                            Üretim, Satış, Barınma Ve Eğitim Yerleri Hakkında
                            Yönetmelik ile petshopların taşıması gereken
                            özellikler, ev ve süs hayvanlarının nasıl
                            sergileneceği gibi şartlar düzenlenmiştir.<br>



                        petshopların açılması ve ruhsat verilmesi Tarım ve
                            Orman Bakanlığının iznine tabi olup denetimleri de
                            yine Bakanlık tarafından illerde bulunan İl Tarım ve
                            Orman Müdürlükleri aracılığı ile yapılmaktadır. <br>
                        Ayrıca belediyelerde petshop işletme sahiplerine
                            verilecek eğitimleri organize etmekle yükümlüdür.
                            Aynı zamanda belediyelerin veteriner işleri
                            müdürlükleri de petshopları sağlık koşulları
                            açısından denetlemekle görevlidir.<br>



                        Bu nedenle mevzuata aykırı olan bir husus
                            gördüğünüzde ya da hayvanlara kötü muamele
                            yapıldığında delillerinizi ekleyerek şikayet
                            dilekçenizle birlikte belediye veteriner işleri
                            müdürlüğüne, İl Tarım ve Orman Müdürlüklerine
                            başvurmalısınız.<br>
                    </p>
                </li>

                <li class="accordion-item">
                    <a class="accordion-title" href="javascript:void(0)">
                        <i class="flaticon-plus"></i>

                        para karşılığı hayvan dövüşleri yapıldığını gördüm; kime
                        haber vermeliyim?
                    </a>
                    <p class="accordion-content">

                        Hayvanları başka bir canlı hayvanla dövüştürmek
                            Hayvanları Koruma Kanunu’nda açıkça yasaklanmıştır.
                            Böyle bir durumla karşılaştığınızda, idari para
                            cezası verilmesi için İl Tarım ve Orman
                            Müdürlüğü’ne, belediyelere ve savcılığa şikayet
                            edebilirsiniz.<br>



                        Aynı zamanda Türk Ceza Kanunu’nun 228. maddesinde,
                            kumar oynanması için yer ve imkan sağlama suç olarak
                            düzenlenmiştir. Aynı maddede, ceza Kanununun
                            uygulanmasında kumar, kazanç amacıyla icra edilen ve
                            kar ve zararın talihe bağlı olduğu oyunlar olarak
                            tanımlanmıştır. Bu suçun karşılığında bu suçu
                            işleyenlere hapis cezası verilmektedir. Bu tarz bir
                            olaya şahit olduğunuzda, ceza kanunun bu maddesi
                            uyarınca polise veya savcılığa suç duyurusunda
                            bulunabilirsiniz.<br>
                    </p>
                </li>

                <li class="accordion-item">
                    <a class="accordion-title" href="javascript:void(0)">
                        <i class="flaticon-plus"></i>

                        Özel mülkte mahsur kalmış hayvanların bulundukları yere
                        polis ve itfaiye girmiyor. Ne yapabilirim? Bu
                        hayvanların hakkını bu durumlarda kim savunuyor?
                    </a>
                    <p class="accordion-content">

                        Hayvanların korunması, gözetilmesi, bakımı ve kötü
                            muamelelerden uzak tutulması için gerekli önlemleri
                            almakla herkes yükümlüdür. Mahsur kalmış bir
                            hayvanın aç ve susuz kalması, acı çekmesi, zarar
                            görmesi ihtimali oldukça yüksektir. Bu nedenle polis
                            ve itfaiye özel mülkiyet olması sebebiyle mahsur
                            hayvanı kurtarmaktan kaçınırsa baskı kurmayı
                            deneyin. Bunun için savcılıkla, İl Tarım ve Orman
                            Müdürlüğü ile irtibata geçin. Savcılığın harekete
                            geçtiği ve kendi nezdinde kapısı açılarak özel
                            mülkiyete girilen bir çok örnek mevcuttur. <br>
                            Genelde kurumlar yavaş hareket edebilir, ama siz
                            üstelerseniz ve onları harekete geçirecek baskıyı
                            kurarsanız gerekeni yapmak zorunda kalacaklardır. Bu
                            tarz baskı kurmanız gereken durumlarda sosyal
                            medyayı kullanmaktan çekinmeyin. Etkili bir kamuoyu
                            oluştuğunda harekete geçmek zorunda kalacaklardır.

                    </p>
                </li>

                <li class="accordion-item">
                    <a class="accordion-title" href="javascript:void(0)">
                        <i class="flaticon-plus"></i>

                        Ormanda veya kırlık alanlarda hayvanları tüfekle veya
                        tuzak kurarak öldürüyorlar; haklarımız nelerdir?
                    </a>
                    <p class="accordion-content">

                        Bütün hayvanların eşit doğduğu ve yaşama hakkına
                            sahip olduğu 5199 sayılı Hayvanları Koruma
                            Kanunu’nun temel ilkelerindendir. Bu Kanun
                            hükümlerine uyulup uyulmadığını denetlemekle görevli
                            İl Tarım ve Orman Müdürlüğü’ne durumu şikayet
                            edebilirsiniz.<br>



                        Ayrıca bu kişilerin ateşli silah kullanarak kişilerin
                            hayatı, sağlığı veya malvarlığı bakımından tehlikeli
                            olacak biçimde ya da kişilerde korku, kaygı veya
                            panik yaratabilecek tarzda kullandıkları söz konusu
                            olacağından Türk Ceza Kanunu’nun 170. Maddesinde
                            düzenlenen genel güvenliği kasten tehlikeye
                            sokulması suçu ile böyle bir caniliğe girişen
                            şahısların silahları yasadışı bulundurması kuvvetle
                            muhtemel olduğundan 6136 sayılı kanuna (Ateşli
                            Silahlar ve Bıçaklar ile Diğer Aletler Hakkında
                            Kanun) muhalefet suçundan savcılığa suç duyurusunda
                            bulunabilirsiniz.<br>
                    </p>
                </li>

                <li class="accordion-item">
                    <a class="accordion-title" href="javascript:void(0)">
                        <i class="flaticon-plus"></i>

                        Mahallemizdeki köpekleri zehirlediler; kime haber
                        vermeliyim?
                    </a>
                    <p class="accordion-content">

                        5199 sayılı Hayvanları Koruma Kanunu’nda hayvanlara
                            kasıtlı olarak kötü davranmak, acımasız ve zalimce
                            işlem yapmak, dövmek, aç ve susuz bırakmak, aşırı
                            soğuğa ve sıcağa maruz bırakmak, bakımlarını ihmal
                            etmek, fiziksel ve psikolojik acı çektirmek açıkça
                            yasaklanmıştır. Bu kanuna uyulup uyulmadığını
                            denetlemekle görevli İl Tarım ve Orman Müdürlüğü’ne
                            durumu bildirmeli ve bu kişileri şikayet
                            etmelisiniz. <br>



                        Ayrıca çevreye zarar verecek şekilde, atık veya
                            artıkların toprağa, suya ve havaya verilmesi suç
                            teşkil etmektedir. Bu kapsamda zehirli atıklarla
                            hayvanlara zarar vererek çevreyi kirleten kişiler
                            hakkında Türk Ceza Kanunu’nun 181. maddesinde
                            düzenlenen çevrenin kasten kirletilmesi ile 182.
                            maddesinde düzenlenen çevrenin taksirle kirlenmesi
                            suçlarından savcılığa suç duyurusunda
                            bulunabilirsiniz.<br>



                        Yine zehirlenen hayvanların, karneli olmasa dahi
                            sizin beslenmesini ve bakımını üstlendiğiniz hayvan
                            ise sahipli olduğundan bahis ile TCK 151/2 maddesi
                            kapsamında mala zarar verme suçundan da suç
                            duyurusunda bulunabilirsiniz.<br>
                    </p>
                </li>

                <li class="accordion-item">
                    <a class="accordion-title" href="javascript:void(0)">
                        <i class="flaticon-plus"></i>

                        Kesimlik hayvanlara kötü muamele yapıldığını görüyorum.
                        Bu hayvanlar için de şikayet hakkımız var mı?
                    </a>
                    <p class="accordion-content">

                        5199 sayılı Hayvanları Koruma Kanunu’nda hayvanların
                            kesilmesi için de kurallar düzenlenmiştir. Buna
                            göre; dini kuralların gerektirdiği özel koşullar
                            dikkate alınarak hayvanı korkutmadan, ürkütmeden, en
                            az acı verecek şekilde, hijyenik kurallara uyularak
                            ve usulüne uygun olarak bir anda yapılır.
                            Hayvanların kesiminin ehliyetli kişilerce yapılması
                            sağlanır. Bu düzenleme ile kesim hayvanlarının da
                            kötü muameleye maruz kalması engellenmek istenmiş ve
                            uymayanlara idari para cezası verileceği hüküm
                            altına alınmıştır. Bu kapsamda İl Tarım ve Orman
                            Müdürlüğü’ne ve belediyeye bu kurallara uymayan
                            kişileri şikayet edebilirsiniz.<br>
                    </p>
                </li>

                <li class="accordion-item">
                    <a class="accordion-title" href="javascript:void(0)">
                        <i class="flaticon-plus"></i>

                        Kaza geçirmiş hayvan buldum; ne yapmalıyım? Kime haber
                        vermeliyim?
                    </a>
                    <p class="accordion-content">

                        Kaza geçirmiş bir hayvan gördüğünüzde tek başınıza
                            müdahale etmeniz sorun olabilir. Çünkü bu hayvanlar
                            kaza sebebiyle tedirgin olacaklarından saldırgan
                            olabilirler. Ancak tek başınıza müdahale edebilmeniz
                            mümkünse bunu deneyebilirsiniz.<br>



                        5199 sayılı Hayvanları Koruma Kanunu gereği
                            belediyelerin veteriner hizmetlerinden yararlanmak
                            için en yakın belediyeye başvurabilirsiniz.
                            Belediyeler tarafından yaralı sokak hayvanları
                            alınıp tedavi ve rehabilite edilmektedir. Bu konuda
                            153 ‘ü aramanız halinde müdahalede bulunulacaktır.
                            Önemle belirtmek gerekir ki 153’ü birden fazla
                            aramanız gerekebilir ve alınan hayvanın akıbetinin
                            de mutlaka takibini yapmanızı öneririz.<br>
                    </p>
                </li>

                <li class="accordion-item">
                    <a class="accordion-title" href="javascript:void(0)">
                        <i class="flaticon-plus"></i>

                        Kanatlı hayvanlar için önce Orman Müdürlüğü aranmalı
                        diyorlar; doğru mu?
                    </a>
                    <p class="accordion-content">

                        5199 sayılı Hayvanları Koruma Kanunu’nda hayvanların
                            korunması, gözetilmesi, bakımı ve kötü muamelelerden
                            uzak tutulması için gerekli önlemlerin alınması
                            yükümlülüğü getirilmiştir. Bu kapsamda, belediyeler
                            sahipsiz ve güçten düşmüş hayvanların bakımını,
                            tedavisini, rehabilitesini yapmakla görevlidir.
                            Belediyelerin veterinerlik hizmetleri, kendi
                            belediye sınırları içerisindeki hayvanları tedavi
                            etmek durumundadır. Ancak bazı belediyelerde her ne
                            kadar zorunlu olsa da veterinerlik hizmetini sunacak
                            biriminin bulunmaması ya da veterinerlerin kanatlı
                            hayvanlara bakabilecek donanımda olmaması gibi
                            durumlar söz konusu olabilir. Bu durumda İl Tarım ve
                            Orman Müdürlüğü ile temasa geçip destek
                            alabilirsiniz. <br>
                    </p>
                </li>

                <li class="accordion-item">
                    <a class="accordion-title" href="javascript:void(0)">
                        <i class="flaticon-plus"></i>

                        Hayvanların kötü bakıldığı eğlence merkezlerini şikayet
                        edebilir miyim? Kime?
                    </a>
                    <p class="accordion-content">

                        5199 sayılı Hayvanları Koruma Kanunu hükümlerine
                            uyulup uyulmadığını denetleme ve idari para cezası
                            verme yetkisi il bazında İl Tarım ve Orman
                            Müdürlüğü’ne aittir. Hayvanlara kasıtlı olarak kötü
                            davranmak, acımasız ve zalimce işlem yapmak, dövmek,
                            aç ve susuz bırakmak, aşırı soğuğa ve sıcağa maruz
                            bırakmak, bakımlarını ihmal etmek, fiziksel ve
                            psikolojik acı çektirmek vb. diğer yasaklar kanunda
                            sayılmıştır. Bu yasakları ihlal ederek hayvanlara
                            kötü muamelede bulunan eğlence merkezlerini İl Tarım
                            ve Orman Müdürlüğü’ne şikayet edebilirsiniz.<br>



                        Kanunda hayvanat bahçeleri içinde ayrı düzenleme
                            bulunmaktadır. Buna göre işletme sahipleri ve
                            belediyeler hayvanat bahçelerini, doğal yaşama
                            ortamına en uygun şekilde tanzim etmekle ve
                            ettirmekle yükümlüdürler. Bu yükümlülüğe
                            uymayanlara, hayvanat bahçelerinde kötü şartlarda
                            barındırdıkları hayvan başına idari para cezası
                            verilmektedir. Aynı zamanda bu şekilde faaliyet
                            gösteren yerlerin kapatılması ve ruhsat iptali için
                            de ayrıca yerel yönetime şikayette bulunabilirsiniz.<br>
                            Ancak bu problemin kökten çözümü için hayvanat
                            bahçelerine gitmeyin ve gidenleri uyarın. Unutmayın
                            ki fillerin, zürafaların, aslanların, maymunların
                            yeri şehrinizdeki doğal yaşam alanı süsü verilmiş
                            minyatür kafesler değildir.<br>
                    </p>
                </li>

                <li class="accordion-item">
                    <a class="accordion-title" href="javascript:void(0)">
                        <i class="flaticon-plus"></i>

                        Hayvanlara zarar veren ve öldüren çocukları görüyoruz.
                        Çocuk oldukları için ne yapacağımızı bilemiyoruz. Ne
                        önerirsiniz?
                    </a>
                    <p class="accordion-content">

                        Uzmanlar tarafından, çocukların hayvanlara şiddet
                            uygulaması, zarar vermesi, genellikle kendilerinin
                            de aile içi şiddete maruz kaldığı veya şiddete tanık
                            uğradığı ya da istismara uğradığı şeklinde
                            değerlendirilmektedir. Hayvan haklarının
                            düzenlenmesi gibi, 5395 sayılı Çocuk Koruma
                            Kanunu’nda çocuk haklarının korunmasına ilişkin
                            temel ilkeler sayılmıştır. Çocuğun öncelikle kendi
                            aile ortamında korunmasını sağlamaya yönelik
                            danışmanlık, eğitim, bakım, sağlık ve barınma
                            konularında koruyucu ve destekleyici tedbirler
                            alınması için talepte bulunabilecek kişiler Çocuk
                            Koruma Kanunu’nun 7. maddesinde sayılmıştır. Bu
                            nedenle, durumu izah eden bir dilekçe ile savcılığa
                            başvurabilirsiniz.<br>



                        Aile, Çalışma ve Sosyal Hizmetler İl Müdürlükleri,
                            Bakanlığın aile ve topluma, çocuğa yönelik koruyucu,
                            önleyici, eğitici, geliştirici, rehberlik ve
                            rehabilite edici sosyal hizmet faaliyetlerini
                            yürütmek ve koordine etmekle görevlidir. Bu
                            kapsamda, İl Müdürlüklerinin gerekli önlemi alması,
                            bu kişilerin eğitimini ve rehabilitesini sağlayacak
                            programları uygulaması için bir dilekçe ile
                            başvurabilirsiniz.<br>



                        5199 sayılı Hayvanları Koruma Kanunu’nun 16.
                            maddesinde hayvan sevgisi, korunması ve yaşatılması
                            ile ilgili eğitici faaliyetleri düzenlemek İl
                            Hayvanları Koruma Kurulu’nun görevleri arasında
                            sayılmıştır. Bu faaliyetlerin çocuklara yönelik
                            düzenlenmesini, yaygınlaştırılmasını da İl
                            Hayvanları Koruma Kurulu’ndan talep edebilirsiniz.
                     </p>
                </li>
                <li class="accordion-item">
                    <a class="accordion-title" href="javascript:void(0)">
                        <i class="flaticon-plus"></i>

                        Evcil hayvanımı şehir içi toplu taşıma araçlarına
                        bindirebilir miyim?
                    </a>
                    <p class="accordion-content">

                        Karayolu Taşıma Yönetmeliği’nin 38. Maddesinde 10
                            Ocak 2020 tarihinde değişiklik yapılmıştır. Buna
                            göre; aşı karneli kedi, köpek (tehlike arz edenler
                            hariç) ve kuş (saka, muhabbet kuşu veya kanarya)
                            gibi evcil hayvanlar, özel kafesleri kilitli olmak
                            şartıyla bagaj taşımaya mahsus bölümün dışında
                            hayvan sahibi yolcunun kucağında veya oturduğu
                            koltuğun önünde de taşınabilir. Gerekli hallerde,
                            yolcu alınmaksızın evcil hayvanların taşıtın içinde
                            taşınabileceği özel sefer düzenlenebilir. Bu fıkraya
                            uymayan yetki belgesi sahiplerine 2 uyarma verilir.
                    </p>
                </li>
                <li class="accordion-item">
                    <a class="accordion-title" href="javascript:void(0)">
                        <i class="flaticon-plus"></i>

                        Bulunduğum merkezde hayvan barınağı yok; belediye de biz
                        bakamayız diyor. Yaralı hayvanlar için kime
                        başvurmalıyım?
                    </a>
                    <p class="accordion-content">

                        Yerel yönetimlerin, gönüllü kuruluşlarla işbirliği
                            içerisinde, sahipsiz ve güçten düşmüş hayvanların
                            korunması için hayvan bakımevleri ve hastaneler
                            kurarak onların bakımlarını ve tedavilerini
                            sağlamaları ve eğitim çalışmaları yapmaları esası
                            kanunla düzenlenmiştir. Bu sebeple belediyeler bu
                            yükümlülüğe uymak zorundadır. İl Tarım ve Orman
                            Müdürlükleri kanuna uyulup uyulmadığını denetleme ve
                            gerekli önlemleri almakla yükümlüdür. Bu kapsamda
                            belediyelerin kanuni yükümlülüklerine aykırı
                            davranması sebebiyle İl Tarım ve Orman Müdürlüğü’ne
                            gerekli önlemleri alması, denetlemesi, idari para
                            cezası verilmesi yönünde harekete geçmesi için
                            şikayette bulunabilirsiniz.<br>



                        Aynı zamanda, kanuni olarak yaralı hayvanlara
                            bakmakla görevli olunmasına rağmen yaralı hayvana
                            bakmaktan kaçınan kamu görevlileri hakkında
                            görevinin gereklerini yapmakta ihmal veya gecikmede
                            bulunmaları sebebiyle Türk Ceza Kanunu’nun 257.
                            maddesindeki görevi ihmal suçundan savcılığa suç
                            duyurusunda bulunabilirsiniz.<br>
                    </p>
                </li>

                <li class="accordion-item">
                    <a class="accordion-title" href="javascript:void(0)">
                        <i class="flaticon-plus"></i>

                        Belediyeler yaralı kuşlarla da ilgileniyorlar mı?
                    </a>
                    <p class="accordion-content">

                        5199 sayılı Hayvanları Koruma Kanunu’nun amacı;
                            hayvanların rahat yaşamlarını ve hayvanlara iyi ve
                            uygun muamele edilmesini temin etmek, hayvanların
                            acı, ıstırap ve eziyet çekmelerine karşı en iyi
                            şekilde korunmalarını, her türlü mağduriyetlerinin
                            önlenmesini sağlamak olarak tanımlanmıştır. Aynı
                            şekilde, bütün hayvanların eşit doğduğu ve bu kanun
                            çerçevesinde yaşama hakkına sahip olduğu da temel
                            ilkeler arasında sayılmıştır, hayvanlar arasında
                            ayrıma gidilmemiş ve tüm hayvanların korunması,
                            gözetilmesi, bakımı ve kötü muamelelerden uzak
                            tutulması için gerekli önlemlerin alınması
                            yükümlülüğü getirilmiştir. Bu kanun çerçevesinde
                            belediyeler, kuşlar da dahil olmak üzere tüm
                            hayvanların tedavisini sağlamakla yükümlüdür<br>
                        Ancak bazı belediyelerde her ne kadar zorunlu olsa da
                            veterinerlik hizmetini sunacak biriminin bulunmaması
                            ya da veterinerlerin kanatlı hayvanlara bakabilecek
                            donanımda olmaması gibi durumlar söz konusu
                            olabilir. Bu durumda İl Tarım ve Orman Müdürlüğü ile
                            temasa geçip destek alabilirsiniz.
                    </p>
                </li>

                <li class="accordion-item">
                    <a class="accordion-title" href="javascript:void(0)">
                        <i class="flaticon-plus"></i>

                        Belediye mahallemizdeki köpekleri toplayıp götürmüş.
                        Toplanan hayvanlara ne yapılıyor? Böyle durumlarda kimi
                        aramalıyız?
                    </a>
                    <p class="accordion-content">

                        Hayvanların Korunmasına Dair Uygulama Yönetmeliği’nde
                            belediyelerin bölge ve mahallerindeki, özellikle
                            köpekler ve kediler olmak üzere, sahipsiz
                            hayvanların bakımları, aşılarının yapılması,
                            işaretlenmesi ve kayıtlarının tutulmasının
                            sağlanması, kısırlaştırılması, alındığı ortama geri
                            bırakılması ile yükümlü olduğu düzenlenmiştir.
                            Belediye bu faaliyetlerini, yerel hayvan koruma
                            görevlileri ve gönüllü kuruluşlar ile belediye
                            veteriner hekimlerinin koordinasyonu ile yerine
                            getirmek için tedbirleri almak zorundadır.<br>



                        Bu kapsamda bölgenizdeki gönüllü kişi ya da
                            kuruluşlarla, belediyenin veteriner hekimleriyle
                            iletişime geçerek bilgi almayı deneyebilirsiniz.
                            Ancak mahallenizdeki hayvanlar bakım, rehabilite,
                            kısırlaştırma amacı ile toplanmamışsa kanun ve
                            yönetmeliğe aykırı hareket edilmiş olur. Bu durumda
                            denetimle görevli İl Tarım ve Orman Müdürlüğü’ne
                            şikayette bulunabilirsiniz.<br>



                        Ayrıca belediyenin, kanunla belirlenen hayvanların
                            toplanma sebeplerine aykırı hareket etmesi ve
                            hayvanların alındıkları ortama geri bırakmamaları
                            Türk Ceza Kanunu’nun 257. Maddesinde düzenlenen
                            görevi kötüye kullanma suçundan savcılığa suç
                            duyurusunda bulunabilirsiniz.
                    </p>
                </li>

                <li class="accordion-item">
                    <a class="accordion-title" href="javascript:void(0)">
                        <i class="flaticon-plus"></i>

                        Başkasına ait evcil hayvana sahibi tarafından kötü
                        davranılıyor. Kime bildirmeliyim?
                    </a>
                    <p class="accordion-content">

                        Sahipli bir hayvana kötü davranılması durumunda İl
                            Tarım ve Orman Müdürlüklerine şikayette
                            bulunabilirsiniz. 5199 sayılı Hayvanları Koruma
                            Kanunu’nun 24. maddesi ile Hayvanları Korunmasına
                            Dair Uygulama Yönetmeliği’nin 49. ve 50.
                            maddelerinde hayvan hakları ihlali tutanağının
                            tutulması ve hayvanlara el konulmasının şartları
                            düzenlenmiştir. Buna göre; ilgili denetim elemanları
                            tarafından yapılacak denetimle 5199 sayılı
                            Hayvanları Koruma Kanunu’nda belirtilen fiillere
                            aykırılık tespit edilmesi durumunda kötü şartlar
                            tutanak altına alınır. Bulundurduğu hayvanların
                            bakımını ciddi şekilde ihmal ettiği ya da onlara
                            ağrı, acı veya zarar verdiği denetim elemanlarınca
                            tespit edilen kişilere idari para cezası kesilir ve
                            müdürlük tarafından bu hayvanlara el konulur.
                        Denetim esnasında şikayet sahibi olarak bulunmanız,
                            kötü şartların tespitinde eksiklik olmaması ve
                            tutanağa bağlanması açısından önemlidir. Denetim
                            sonucunda el konulan hayvanlar, size ya da
                            bakımevlerine tutanakla teslim edilir.<br>
                    </p>
                </li>

                <li class="accordion-item">
                    <a class="accordion-title" href="javascript:void(0)">
                        <i class="flaticon-plus"></i>

                        Barınaklarda kötü durumda olan hayvanları kime
                        bildirmeliyim?
                    </a>
                    <p class="accordion-content">

                        Barınaklar/Geçici bakımevleri, hayvanların
                            sahiplendirilinceye veya alındığı ortama geri
                            bırakılıncaya kadar rehabilite edildiği ve bu süre
                            içerisinde geçici olarak kaldığı tesis olarak
                            tanımlanmaktadır. Bu tesislerin, bağlı bulunduğu
                            kurum, kuruluş ve tüzel kişilerle birlikte mevcut
                            mevzuata uygun bir şekilde faaliyet göstermesinden
                            ve bu yerlere hayvanların kabul edilip uygun
                            şartlarda bakılmasından, kayıtların tutulmasından,
                            hayvanlara aşılama, ilaçlama, kısırlaştırma ve
                            işaretlemenin yapılmasından, alet ve malzemelerin
                            temizlik ve dezenfeksiyonundan, atık ve artıkların
                            çevre ve toplum sağlığına zarar vermesini önleyecek
                            tedbirlerin alınmasından sorumlu veteriner hekimler
                            sorumludur. Bu kapsamda sorumlu veterinerler ve
                            barınak görevlileri hakkında bulundukları belediyeye
                            şikayette bulunabilirsiniz. <br>



                        Hayvanları Koruma Kanunu’na uyulup uyulmadığını
                            denetlemekle görevli olan İl Tarım ve Orman
                            Müdürlüğü’ne denetimleri yapmak, gerekli tedbirleri
                            almak ve idari para cezası verilmesini sağlamak için
                            bildirimde bulunabilirsiniz.<br>



                        Barınaklar/Geçici bakımevlerinin mevzuata uygun
                            faaliyet göstermesinden sorumlu olan sorumlu
                            veterinerler ve barınak görevlileri hakkında
                            görevinin gereklerine aykırı hareket etmeleri
                            görevlerini ihmal etmeleri sebebiyle Türk Ceza
                            Kanunu’nun 257. maddesindeki görevi kötüye kullanma
                            suçundan savcılığa suç duyurusunda bulunabilirsiniz.
                    </p>
                </li>

                <li class="accordion-item">
                    <a class="accordion-title" href="javascript:void(0)">
                        <i class="flaticon-plus"></i>

                        Bahçemde köpek/kedi besliyorum. Kirlilik ve gürültü
                        nedeniyle şikayet edildim. Haklarım neler?
                    </a>
                    <p class="accordion-content">
                        5199 sayılı Hayvan Koruma Kanunu’nun 5. maddesine
                            göre hayvan sahipleri, sahip oldukları hayvanlardan
                            kaynaklanan çevre kirliliğini ve insanlara
                            verilebilecek zarar ve rahatsızlıkları önleyici
                            tedbirleri almakla yükümlüdür. Bu kapsamda komşuluk
                            hukukuna aykırılık oluşturacak davranışlara engel
                            olacak tedbirleri almanız gerekmektedir. Ancak bu
                            yükümlülüklere aykırı davranmanız halinde idari para
                            cezası alabilirsiniz.<br>
                        Ancak önlemler alınsa dahi sıklıkla hayvan
                            sahiplerinin bu şikayetlere maruz kaldığı
                            görülmektedir. Öncelikle bilmelisiniz ki, evcil
                            hayvanların tahliyesi ancak dava açılması yolu ile
                            mümkündür. Sahipli hayvanlara sadece bu yolla
                            müdahale edilebilir. Şikayet üzerine ilgili denetim
                            elemanınca hayvanlarınızın tahliyesi istenilse de bu
                            kanuna aykırı olacaktır. Bu durumda ilgili kamu
                            görevlileri hakkında görevi kötüye kullanma suçundan
                            şikayette bulunulacağı bildirilmeli ve kanuna aykırı
                            hareket etmesinin önüne geçilmelidir.  <br>
                        Gürültü sebebiyle size idari para cezası kesilebilir.
                            Ancak bu durumda dahi idari para cezasına itiraz
                            edebilirsiniz. Gürültü sebebiyle idari para
                            cezasının kesilebilmesi için Hayvanların Korunmasına
                            Dair Uygulama Yönetmeliği uyarınca, belirli ses
                            düzeylerinin aşılması ve bu tespitin de uzman
                            bilirkişi tarafından yapılması gerekmektedir.
                            Bilirkişi tarafından tespit yapılmadan düzenlenmiş
                            idari para cezasının geçerliliği yoktur. Ancak
                            cezanın iptali için iptal davası açılması
                            zorunludur.<br>
                        Siz kanuni yükümlülüklerinize uygun davranıyorsanız
                            ancak sürekli bir şekilde şikayet ediliyorsanız bu
                            kişiler hakkında Türk Ceza Kanunu’nun 123.
                            maddesinde düzenlenen kişilerin huzur ve sükununu
                            bozma suçundan, haksız ceza kesilmesi halinde iptal
                            davası hariç cezai işlem yapan hakkında görevi
                            kötüye kullanma suçundan savcılığa suç duyurusunda
                            bulunabilirsiniz.

                    </p>
                </li>

                <li class="accordion-item">
                    <a class="accordion-title" href="javascript:void(0)">
                        <i class="flaticon-plus"></i>

                        Apartmanımızın önünde ve sokakta kedileri besliyorum;
                        şikayet ve tehdit ediyorlar. Ne yapmalıyım?
                    </a>
                    <p class="accordion-content">
                        5199 sayılı Hayvanları Koruma Kanunu’nun 4.
                            maddesinde hayvanların korunmasına ve rahat
                            yaşamalarına ilişkin temel ilkeler düzenlenmiştir.
                            Buna göre; bütün hayvanlar eşit doğar ve yaşama
                            hakkına sahiptir. Sahipsiz hayvanların da sahipli
                            hayvanlar gibi yaşamları desteklenmelidir.
                            Hayvanların korunması, gözetilmesi, bakımı ve kötü
                            muamelelerden uzak tutulması için gerekli önlemler
                            alınmalıdır. <br>
                            Aynı Kanunun 14. maddesinde ise “Hayvanlara kasıtlı
                            olarak kötü davranmak, acımasız ve zalimce işlem
                            yapmak, dövmek, aç ve susuz bırakmak, aşırı soğuğa
                            ve sıcağa maruz bırakmak, bakımlarını ihmal etmek,
                            fiziksel ve psikolojik acı çektirmek.” ise yasaklı
                            hallerdendir.<br>
                        Bütün hayvanların yaşama özgürlüklerinin korunması
                            onlar için bir hak ve hayvanların korunması da
                            insanlar için aynı zamanda yükümlülüktür.
                            Hayvanların korunması, bakımı vs. için gerekli
                            önlemlerin alınması gerekmektedir. Ancak bu
                            ihtiyaçları karşılarken şüphesiz ki komşuluk
                            hukukuna aykırı davranılmamalı ve çevre kirliliğine
                            yol açmayacak şekilde önlemler de alınmalıdır. Bu
                            kapsamda sokakta yaşayan hayvanların beslenme
                            ihtiyaçlarının karşılanması yasaya uygundur. Buna
                            karşı çıkılarak sokakta besleme yapanların sürekli
                            bir şekilde şikayet edilmesi, sözlü tacize uğraması,
                            Türk Ceza Kanunu’nun 123. Maddesinde düzenlenen
                            kişilerin huzur ve sükununu bozma suçunu
                            oluşturmaktadır.
                        Maalesef ki sokakta hayvan besleyenler, genellikle
                            tehdit ve hakarete maruz kalmaktadır. Eğer bu
                            eylemlerle karşılaştıysanız Türk Ceza Kanunu’nun
                            125. maddesinde hakaret, 106. maddesinde ise tehdit
                            suç olarak tanımlanmış olup polise şikayet edebilir
                            ya da savcılığa suç duyurusunda bulunabilirsiniz. Bu
                            şikayetinizde yapılan hakaretleri, tehditleri vs.
                            anlatmanız ve varsa tanıklarınızı ve diğer
                            delillerinizi de bildirmelisiniz.<br>
                        Ayrıca 5199 Sayılı Kanun kapsamında yukarıda
                            belirttiğimiz ilkeler ve yasaklı hallerden bahis
                            ederek, besleme yapmanızı engelleyen kişiler
                            hakkında idari para cezası uygulanması için İl Tarım
                            ve Orman Müdürlüğü’ne şikayette bulunabilirsiniz.

                    </p>
                </li>
                <li class="accordion-item">
                    <a class="accordion-title" href="javascript:void(0)">

                        <i class="flaticon-plus"></i>

                         Apartman dairemde
                        evcil hayvanım var; komşular şikayet ediyor. Ne
                        yapabilirim?

                    </a>
                    <p class="accordion-content;">
                        Burada öncelikle yönetim planına bakılmalıdır.
                            Yönetim planında yasaklanmadıkça daire içerisinde
                            evcil hayvan beslenebilir. Buna rağmen yönetim
                            planında yasaklanmış evcil hayvan bakılması yasak
                            olsa dahi, bu yasağın yok hükmünde olduğuna dair
                            mahkeme kararı da mevcuttur. (İstanbul Anadolu 12.
                            Sulh Hukuk Mahkemesi’nin 2011/1073 Es. 01.03.2013
                            Tarih ve 2013/251 Sayılı Kararı, Yargıtay 18. Hukuk
                            Dairesi’nin 2014/6465 E. 2014/12547 K. 11.09.2014
                            tarihli ilamını inceleyebilirsiniz.) <br>
                        Yönetim planında yasak olmaması durumunda ise 5199
                            sayılı Hayvan Koruma Kanunu’nun 5. maddesine göre
                            hayvan sahipleri, sahip oldukları hayvanlardan
                            kaynaklanan çevre kirliliğini ve insanlara
                            verilebilecek zarar ve rahatsızlıkları önleyici
                            tedbirleri almakla yükümlüdür. Yani yasak bulunmasa
                            dahi evcil hayvan beslerken gerekli önlemleri
                            almakla yükümlüyüz ve komşuları rahatsız etmemek
                            durumundayız. <br>
                        Ancak yönetim planında yasak olsun ya da olmasın
                            evcil hayvanların tahliyesi için dava açılmak
                            zorunludur. Sahipli hayvanlara sadece bu yolla
                            müdahale edilebilir. Başkaca kamu kurumlarının ya da
                            kişilerin müdahale etmesi söz konusu olamaz. Şikayet
                            üzerine kamu görevlisinin sizi uyarması durumunda,
                            evcil hayvanlarınızın aşı karnelerinin ve varsa
                            eğitim sertifikalarının ibraz edilmesi faydalı
                            olacaktır. Ancak tekrar hatırlatalım ki evcil
                            hayvanınız mahkeme kararı olmaksızın tahliyesi
                            mümkün değildir.<br>
                        Hayvanları Koruma Kanunu’nun 4. maddesinde ‘‘Evcil
                            hayvanlar, türüne özgü hayat şartları içinde yaşama
                            özgürlüğüne sahiptir.” ve ülkemizin de taraf olduğu
                            Ev Hayvanlarının Korunmasına Dair Avrupa
                            Sözleşmesi’nin 3. Maddesinde ‘‘Hiç kimse bir ev
                            hayvanını terk edemez.’’ denilerek evcil hayvanların
                            yaşam hakkına ilişkin temel ilkelere yer
                            verilmiştir.<br>
                        Bu çerçevede, hukuka aykırı şekilde evcil
                            hayvanınızın yaşama özgürlüğüne ve evrensel
                            haklarına müdahalede bulunan komşularınıza karşı
                            uyarıda bulunabilirsiniz. Nitekim bu kişilere karşı
                            yapacağınız uyarıda, apartmanın yönetim planına
                            aykırı durumların ve imar planına aykırı yapıların
                            bulunması halinde bu tespitlerin de yapılarak, yasal
                            bir hak olan şikayet yolu ile ilgili kurumlara
                            bildirileceği ve aykırılıkların giderilmesi için
                            dava açılabileceği hatırlatmasının da eklenmesi, bu
                            kişilerin geri adım atmasını sağlayabilecektir.<br>
                        Uyarılarınıza rağmen devam etmesi halinde evcil
                            hayvanınızın yaşama özgürlüğüne ve sizin huzurunuza
                            hukuka aykırı bir şekilde müdahale eden kişilere
                            karşı Türk Ceza Kanunu’nun 123. maddesinde
                            düzenlenen kişilerin huzur ve sükununu bozma
                            suçundan savcılığa suç duyurusunda bulunabilirsiniz.

                    </p>
                </li>
            </ul>
        </div>
    </div>
</section>
